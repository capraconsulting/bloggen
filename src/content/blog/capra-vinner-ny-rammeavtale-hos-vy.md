---
title: 'Capra vinner ny rammeavtale hos Vy'
intro: 'I partnerskap med Knowit har Capra vunnet ny rammeavtale hos Vy på områdene IT-utvikling og teknologi, og Data og analyse. Fra før av har Knowit/Capra samarbeidet hos kunden i fire år innen IT-utvikling. Avtalen markerer et videre strategisk partnerskap både mellom de to leverandørene og mot Vy-gruppen, med en estimert øvre verdi på 600MNOK.'
description: 'Nordens største landbaserte transportkonsern fornyer partnerskapet med spesialist på tech!'
pubDate: '2023.08.17'
author: ''
heroImage: '/innhold/capra-vinner-ny-rammeavtale-hos-vy/hero.webp'
---

Utviklingssjef Mads Boye uttaler at *“jeg har samarbeidet med Capra i lang tid, og de leverer høy kvalitet innen fag- og teknologiområdene som er viktige for oss. I tillegg til dyktige folk som bidrar med å nå våre ambisiøse mål er de flinke på å åpne opp fagmiljøet sitt for oss, både innen teknologi, metodikk eller teknologiledelse. Vi ser på Capra som en viktig strategisk partner og gleder oss til videre samarbeid de neste årene”*

Som et selskap som transporterer millioner av mennesker hvert år, bruker Vy teknologi som et konkurransefortrinn, og ønsker i større grad å øke informasjonsflyten til de reisende. Avtalen gjelder hele Vy-gruppen i både Norge og Sverige, inkludert Vy Buss, Cargonet og Persontransport.

Salgsansvarlig, Oliver Hove-Breen, bemerket at *“det er åpenbart en big deal å få fortsette å samarbeide med Vy de neste fire årene. Vy er veldig moderne i hvordan de tenker IT-utvikling, og løftet vi har vært med på de siste årene har vært formidabelt. At Vy velger å forlenge med oss viser at vi gjør mye riktig, samtidig viser det at Vy selv ser verdien av langsiktige partnerskap med leverandørene sine innenfor disse tjenestene”*

Foruten Knowit/Capra, har Vy også valgt Twoday og Iterate som leverandører på IT-utvikling, samt Twoday og Ey innen Data og Analyse.

Hove-Breen legger til at *“våre konsulentene stortrives hos Vy, og de er en av våre mest attraktive kunder. I tillegg til å bruke ny, relevant teknologi og organisering i utviklingsavdelingen er Vy opptatt av å være datadrevne, innovative og utfordrende. Dette synes vi er ekstra gøy å samarbeide om.”*

<figure>
  <img alt="Bilde av Oliver" src="/innhold/capra-vinner-ny-rammeavtale-hos-vy/oliver.webp">
  <figcaption>Oliver Hove-Breen</figcaption>
</figure>