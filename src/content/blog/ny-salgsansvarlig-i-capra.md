---
title: 'Ny salgsansvarlig i Capra'
intro: 'Oliver Breen (28) tar over hovedansvaret for kundeutvikling, salg, leveranse og bemanning av konsulenttjenester i Capra.'
description: 'Oliver Breen (28) tar over hovedansvaret for kundeutvikling, salg, leveranse og bemanning av konsulenttjenester i Capra.'
pubDate: '2022.02.08'
author: Rikke Løngaard
heroImage: '/src/assets/images/ny-salgsansvarlig-i-capra.webp'
tags: ['Capra folk']
---

Oliver startet i Capra i 2018 og har siden jobbet som forretningsutvikler, Key Account Manager og er ansattvalgt styremedlem i Capra. Han har en utdanning fra Handelshøyskolen BI med en fordypning i forretningsutvikling og teknologi, og har tidligere erfaring fra rekruttering og forretningssystemer. Nå overtar han hovedansvaret for kundeutvikling, salg, leveranse og bemanning for konsulenttjenester i Capra.

– Jeg gleder meg mest til å fortsette og lære mer om Capra, markedet og bransjen. Ansvaret jeg har fått tar jeg på det største alvor. Å hjelpe kunder med å nå sine ambisjoner og mål gjennom teknologi, og å være først og fremst en partner og ikke kun leverandør er og blir viktig fremover. Våre eksisterende partnerskap skal vi også maksimalisere verdiskapningen for, sier Oliver Breen og fortsetter:

– Og så er jeg veldig glad for at jeg vil fortsette å jobbe med, støtte og rådgi de utrolig flinke kollegaene mine. Vi jobber godt sammen som et team.

Capra har i dag team fremfor ledere som er organisert i en ledergruppe. I det nye salgsteamet som Oliver leder vil man ha en tettere og bredere involvering av konsulenter i kundeutvikling og salgsprosessen. Ved å involvere konsulentene vil man sørge for gode tekniske alibi og god forståelse av konsulentens hverdag.

– Jeg tror å involvere en håndfull av konsulentene vil skape merverdi for våre kunder, teamet og for alle de andre som søker drømmeoppdraget i Capra. Å involvere konsulenter vi gi oss mye innsikt til å kunne enda bedre forstå behovet til kundene våre og på den måten skape enda mer merverdi. Siden vi ikke har en ledergruppe vi rapporterer til, gleder jeg meg til å bygge et team som har stort mandat til å videreutvikle etablerte praksiser og metoder, og gi kundene konsulenttjenester på et nytt nivå.

I forbindelse med at Kjetil trer over i en ny rolle internt, har Oliver imidlertid fått tid til å forberede seg til sin nye rolle.

– Det har ligget litt i kortene at jeg skulle få mer ansvar. Jeg har brukt mye tid på å øke min kunnskap om samtlige kundeforhold, og har lagt mye tid i det å lære konsulentene våre å kjenne. Det siste halve året har jeg uformelt tatt meg mer og mer av kollegaene mine, og det føltes derfor bra å få en formell rolle som innebærer å sørge for at de har det bra på jobb. Jeg trives fantastisk godt i Capra, og det at jeg får en slik mulighet internt er en liten karrieredrøm som går i oppfyllelse, sier Oliver.

Oliver har allerede planene klare om hvordan han og teamet skal lykkes fremover.

– Vi kommer til å øke fokuset på måling av kunde- og konsulenttilfredshet, for å sørge for at kundene er fornøyde og at konsulentene er topp motiverte i oppdrag. Vi fortsetter å implementere bruken av OKRs i teamet for å sette oss mål . Utover det har vi selvsagt merkantile mål vi skal levere på. Jeg forventer også at man ved hjelp av den unike teamstrukturen og mandatet som følger med den, kan involvere hele selskapet i arbeidet med kunder. Slik tror jeg vi fortsetter og lykkes, samt videreutvikler kunder, salg leveranse og bemanning.

Med ansettelsen av Oliver i ny rolle er vi sikret en god etterfølger etter Kjetil Thorbjørnsen, som har vært ansvarlig for salgsavdelingen siden 2010 og som skal bryne seg på andre utfordringer i Capra.

– Oliver har jobbet med strategisk kundeutvikling i flere år, og han passer til å ta helhetsansvar for salg og forretningsutvikling i Capra. Han kommer inn som en senior, og skal ta dette videre. Jeg er glad for at Oliver var villig til å ta denne jobben, og dette ansvaret, sier Kjetil.