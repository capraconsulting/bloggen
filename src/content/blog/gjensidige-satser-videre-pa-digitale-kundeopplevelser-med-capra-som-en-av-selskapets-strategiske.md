---
title: 'Gjensidige satser videre på digitale kundeopplevelser med Capra som en av selskapets strategiske samarbeidspartnere'
intro: 'Gjensidige Forsikring ASA har valgt Capra som en av selskapets strategiske teknologipartnere. Over 5 år skal Capra fortsette å åpne sitt tunge fagmiljø for Gjensidige, og sørge for innovative kundeløsninger i toppklasse.'
description: 'Gjensidige Forsikring ASA har valgt Capra som en av selskapets strategiske teknologipartnere. Over 5 år skal Capra fortsette å åpne sitt tunge fagmiljø for Gjensidige, og sørge for innovative kundeløsninger i toppklasse.'
pubDate: '2020.09.08'
author: Kjetil Thorbjørnsen
heroImage: '/innhold/gjensidige-satser-videre-pa-digitale-kundeopplevelser-med-capra-som-en-av-selskapets-strategiske.webp'
tags: ['Capra folk']
---

[Capra](https://www.capraconsulting.no/?_ga=2.88397531.1970766327.1707512947-1479161094.1707512947) ble valgt som en av to strategiske partnere etter en grundig evaluering, basert på selskapets ekspertise og innsikt innen moderne systemutvikling, teknologitrender og cloud. Samarbeidet tilrettelegger for at Gjensidige skal kunne posisjonere seg og tilby kundene de beste og mest innovative løsningene i bransjen.

“Capra har meget dyktige fagfolk som spiller godt med vår kultur og våre team og verdier, og kompetansen Capra stiller med var utslagsgivende,” sier Christian Moe, teknologidirektør i Gjensidige.

“Vår strategi er å jobbe tett med våre partnere for å utvikle digitale tjenester som fører til fornøyde kunder og lønnsom vekst, og Capra spiller oss gode.Vi ønsker partnere som kjenner oss godt og kan rådgi på taktisk og strategisk nivå. Capra har over tid vist god evne til å tilpasse seg og være en del av vår utvikling, og vi ønsker å bygge videre på dette samarbeidet,” fortsetter han.

## Om avtalen

I tillegg til å levere utviklingstjenester, vil Capra åpne opp sitt tunge fagmiljø for Gjensidige. Capra skal bidra til økt kompetansedeling og bidra som strategisk rådgiver innenfor teknologi.

“I Capra har vi et sterkt fagmiljø og en stor delingskultur. Vi ønsker å tilby mer enn kun konsulentbistand, og vil fokusere på å bruke fagmiljøet og delingskulturen i Capra til å bygge kompetanse hos de ansatte i Gjensidige" sier viseadministrerende direktør Kjetil Thorbjørnsen i Capra, og fortsetter:
 “Capra er utrolig stolte og glade over å ha blitt valgt som en av Gjensidiges strategiske teknologipartnere. Vi gleder oss til å fortsette det gode samarbeidet og ta ansvar for at Gjensidige skal være i front med innovative løsninger til sine kunder og ansatte.”

### Kontakter

Kjetil Thorbjørnsen

Viseadministrerende direktør

+47 90553845

kth@capraconsulting.no