---
title: 'Tar over som daglig leder i Capra Consulting'
intro: 'Nøyaktig 7 år etter hans første dag i Capra, tar Ørjan Bøe Thygesen over som daglig leder for Aslak Ege, som har vært daglig leder i Consulting by Capra siden 2017.'
description: 'Ørjan Bøe Thygesen trer inn i rollen etter 7 år i Capra Consulting'
pubDate: '2022.02.02'
author: Julie Eldøy
heroImage: '/innhold/tar-over-som-daglig-leder-i-capra-consulting.webp'
tags: ['Capra folk']
---

Aslak fortsetter som konsernsjef for Capra Group og forteller at han gleder seg til å se hva Ørjan vil gjøre som daglig leder.

– En daglig leder, som alle andre roller, kan lett gro fast og bli mett på endring. Da blir rollen en hindring i stedet for en katalysator for den kontinuerlige forbedringen og innovasjonen som folkene og kundene våre fortjener. Ørjan kommer til å ta Capra Consulting til nye høyder, og jeg gleder meg til å få oppleve alt det positive han bidrar til som jeg ikke engang tenkte på var mulig, forteller Aslak Ege

Ørjan er utdannet sivilingeniør fra NTNU i Kommunikasjonsteknologi. I dag jobber han med Capra’s strategi og forretningsutvikling, og har det siste året ledet en omorganisering av Capra, basert på konsepter fra boken Team Topologies. De siste syv årene har han vært konsulent og bistått kunder med smidig transformasjon, teamledelse, agile coaching og rådgivning knyttet til strategi, ledelse, optimalisering, organisering og gjennomføring av arbeid i teknologimiljøer.

– Jeg skal etter beste evne forvalte den tilliten jeg nå har fått, til å videreutvikle Capra Consulting til å bli et enda bedre sted å være for folka våre og enda bedre til å hjelpe selskaper med å levere digitale produkter. Jeg er ganske sikker på at vi i Capra har noe å tilby selskaper som trenger et faglig sterkt, åpent, og ærlig kompetansemiljø, som leder, utvikler og rådgir, forteller Ørjan Bøe Thygesen om sin nye rolle.

Capra hjelper selskaper å levere digitale produkter raskere. Vi utvikler IT-løsninger, rådgir beslutningstakere og leder team og prosjekter for Norges største selskaper. Selskapet har et av landets sterkeste kompetansemiljøer på systemutvikling, virksomhetsarkitektur, teknologiledelse og sky..