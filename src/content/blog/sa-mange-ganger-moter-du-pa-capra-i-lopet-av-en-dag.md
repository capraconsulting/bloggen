---
title: 'Så mange ganger møter du på Capra i løpet av en dag'
intro: 'Det er ikke lange veien du skal gå utenfor huset ditt for å treffe på Capra. Vi forenkler hverdagen til hundretusenvis av brukere, hver eneste dag, og du er kanskje ikke klar over det selv, men mest sannsynlig er du en av dem.'
description: 'Vi forenkler hverdagen til hundretusenvis av brukere, hver eneste dag, og du er kanskje ikke klar over det selv, men mest sannsynlig er du en av dem.  &gt;&gt;'
pubDate: '2020.08.21'
author: Oliver Hove-Breen
heroImage: '/src/assets/images/sa-mange-ganger-moter-du-pa-capra-i-lopet-av-en-dag/hero.webp'
tags: ['Capra folk']
---

Når en bedrift henter inn konsulenter fra Capra, vil vi rådføre beslutningstakere, utvikle og lede tekniske prosjekter. Vårt mål er å best mulig dra nytte av teknologi for å maksimere verdiskapingen og videre vekst. Vi leder tekniske prosjekter, utvikler og bygger systemer for å maksimere verdiskapning og videre vekst for din bedrift. Vi sørger ikke bare for at implementering og videre bruk av systemene går som smurt, men gir deg konsulenter som tør å rådgi og utfordre dine valg på veien.

Vi har jobbet med noen av de største merkevarene i Norge, og hjulpet dem å maksimere deres bruk av teknologi, og flere av dere vil treffe på oss mange ganger i løpet av en av dag.

## Dette er historien om en helt vanlig dag  – med Capra

Det er fredag! Du har hatt en fantastisk dag på jobben, selv om du kanskje brukte litt for mye tid på å lese nyheter på **[NRK.no](https://nrk.no/)** (Capra har jobbet for å utvikle hele CMS-et journalistene bruker for å skrive saker, samt alle front- og backend-tjenestene som trengs for å tegne og deske – inkludert kule, altoppslukende artikler under team Digital Historiefortelling).

Nå er arbeidsdagen over, og det er dårlig vær ute, men humøret ditt er på topp likevel. Det er tross alt helg! Du trasker mot togstasjonen, men på veien får du en pushmelding på telefonen fra Vy om at det er avvik i togtrafikken; ikke behov for å stresse med andre ord. Det er nettopp dette Capra jobber med, å bygge Vy sin neste tjenesteplattform i AWS (Amazon Web Services). I hovedsak for å gi deg raskere og bedre informasjon når det oppstår avvik i togtrafikken.

![Hannah sjekker telefonen](../../assets/images/sa-mange-ganger-moter-du-pa-capra-i-lopet-av-en-dag/sjekker-tlf.webp)

Da ble det bussen i stedet. Du sjekker **[Ruter](https://ruter.no/)**-appen og finner etter et veldig raskt og enkelt søk flere alternative ruter fra jobben. Capra har nemlig jobbet med Ruter og implementert og erstattet algoritmen for kollektivt reisesøk. Dessuten trenger du snart ikke begrense deg til regionsøk, men kan planlegge den kollektive turen din på nasjonalt nivå. Hurra!

![Hannah på bussen](../../assets/images/sa-mange-ganger-moter-du-pa-capra-i-lopet-av-en-dag/buss.webp)

Du begynner å drømme deg bort om norgesferie mens du sitter på bussen, og går inn på **[Entur](https://en-tur.no/)**-appen for å finne ut hvordan du for eksempel kan komme deg til både eventyrlige Bodø og sjarmerende Trondheim (og hjem igjen). Entur er en reiseplanlegger som gjør det enkelt å planlegge, sammenligne og betale for reiser på tvers av alle transportformer. Blant annet kan du søke etter en destinasjon og få reisealternativer basert på hele Norges kollektivtilbud. Capra leverer infrastrukturløsninger og bidrar til å optimalisere prosessene rundt det å samle data, slik at den blir tilgjengelig for de som vil benytte den.

![Hannah handler](../../assets/images/sa-mange-ganger-moter-du-pa-capra-i-lopet-av-en-dag/coop.webp)

Når du har gått av bussen, stikker du innom dagligvarebutikken **[Coop](https://coop.no/) Extra** for å handle middag. Du plukker med deg litt forskjellig – det står taco på menyen (det er jo fredag!) – og går til kassa for å betale. Du klapper litt på lommene i jakka, deretter bukselommen, så en liten titt i PC-bagen; lommeboka ligger igjen på jobb. Heldigvis er du **[Coop-medlem](https://coop.no/medlem/)**, og kan dermed bruke den nye funksjonen i medlemsappen deres, Coopay, og betale direkte med appen. Tjenesten er realisert av en rekke eksterne leverandører med ekspertise på ulik teknologi, og Capra har her blant annet vært delaktig i med prosjektledelse.

Når du har kommet deg nesten til inngangsdøren går det opp for deg at du glemte noe i butikken: rømme. *Ånei!* Du bestemmer deg for å ta en rask tur innom nabobutikken, Rema 1000, for å plukke med deg rømme (tross alt tacoens viktigste ingrediens). Handleopplevelsen er sømløs og du får god hjelp – også her jobber Capra i kulissene.

![Hannah ved bilen](../../assets/images/sa-mange-ganger-moter-du-pa-capra-i-lopet-av-en-dag/bil.webp)

Du låner bilen til samboeren og skal til å parkere i et **[Apcoa-parkeringsanlegg](https://www.apcoa.no/)** (Apcoa jobber med å fase ut fysiske betalingsautomater og porter i anleggene, og erstatte de med skiltgjenkjenning, og Capra bistår på kundeflater som app og nettside), når du er uheldig og bulker bilen. Heldigvis går det fint, for du har forsikring gjennom **[Gjensidige](https://www.gjensidige.no/)** (veldig fint at det var så enkelt å bestille gjennom deres nettbutikk for forsikringer, som Capra har laget, blant mye annet).

![Hannah ser på NRK TV](../../assets/images/sa-mange-ganger-moter-du-pa-capra-i-lopet-av-en-dag/nrk-tv.webp)

Det var ikke noe mer du hadde glemt? Nei, phew. Etter langt om lenge og lenger om langt kommer du deg endelig hjem. Maten blir fortært, og oppvasken tatt. Endelig kan du slenge deg ned i sofaen med en bolle popcorn og noe spennende på TV-en. Du ser ferdig gullrekka på **[NRK TV](https://nrktv.no/)**, men hva skal du se på nå? Du er langt ifra klar for å legge deg – det er jo fredag! Du ser det står “Se også” under den ferdigspilte episoden av Lindmo. Jammen er det ikke seks andre titler basert på det du allerede har sett og liker. Ved å analysere atferden din, jobber **[NRK](https://nrk.no/)** med å bli enda bedre på å tilby deg skreddersydde anbefalinger basert på dine preferanser.


Dagen er over, og det er på tide med en god natts søvn. I morgen er en ny dag med Capra – [kanskje møter du på oss igjen](https://www.capraconsulting.no/selvskryt)?