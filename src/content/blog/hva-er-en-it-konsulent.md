---
title: 'Hva er en IT-konsulent?'
intro: 'Behovet for gode IT-systemer gir et økende behov for dyktige mennesker som kan bygge dem. Når man enten trenger ekspertise over kort tid eller ikke finner de rette personene selv, leier selskaper ofte inn konsulenter. Hva gjør en ekstra flink IT-konsulent for sin kunde?'
description: 'Behovet for gode IT-systemer gir et økende behov for dyktige mennesker som kan bygge dem. Når man enten trenger ekspertise over kort tid eller ikke finner de rette personene selv, leier selskaper ofte inn konsulenter. Hva gjør en ekstra flink IT-konsulent for sin kunde?'
pubDate: '2022.04.28'
author: Melanie B. Jørgensen
heroImage: '/hva-er-en-it-konsulent.webp'
tags: ['Capra folk']
---

En IT-konsulent har som oftest vært innom flere forskjellige domener, teknologier, team og utfordringer. Ikke minst har de et nettverk og fagmiljø som gjør at de får impulser fra flere kollegaer. Dette tror vi er en av de klareste tingene som skiller seg ut ved å være en IT-konsulent: læringskurvene og kunnskapen den besitter. Det er ikke uten grunn at vi i Capra satser stort på fagmiljøene våre.

## Hva gjør en IT-konsulent?

De fleste bedrifter er avhengig av IKT (informasjons- og kommunikasjonsteknologi), for å skape fantastiske opplevelser for sine kunder, eller for å effektivisere og forbedre produksjon og arbeidshverdagen til ansatte. For å bygge gode og robuste systemer kan det være lurt å leie inn en IT-konsulent både for å hjelpe til å bygge systemet hands on, men også for å la dine faste ansatte ta nytte av kunnskapen IT-konsulenten tar med seg inn i teamet. Vi liker å si at vårt mål er å gjøre oss overflødig, og det gjør vi nettopp ved å gjøre dere bedre.

IT-konsulenter kan bli leid inn av mange ulike grunner. En åpenbar grunn er at man ønsker at utviklingen av systemet skal gå raskere eller at man rett og slett mangler kompetanse på ett område. Her er det snakk prosjekter som omfatter utvikling av nye løsninger fra bunn, til drifting av eksisterende løsninger - såkalt forvaltning. Det er også eksempler hvor man leier inn en konsulent på en lav prosent, kun for å rådføre seg på tekniske valg og eller for å få kompetanse på et område. Det er altså ikke nødvendigvis slik at man alltid trenger å leie inn en konsulent 100%. Det avhenger helt av behovet.

Som konsulent er det viktig å kunne gjenkjenne hva kundens behov egentlig er og levere på det. På mange måter er du gjest i en annens hus, det er kunden som bestemmer, men vi mener at de flinkeste konsulentene tør å rådgi og bruker ekstra tid og fagmiljløene sine for å sette seg inn i utfordringene kundene har. Eksempler på prosjekter en IT-konsulent kan bli leid inn til er alt fra migrering til skyen, utvikling av konkurransedyktige lærings- og salgsplattformer, skalere store mengder data for å få bedre innsikt i produksjon eller bygge sikre påloggingsystemer og betalingsmønstre til virksomheter.

I Capra skaper vi samfunnsnytte for over 1 000 000 brukere hver eneste dag. Les hva vi har gjort for kundene våre her: https://www.capraconsulting.no/dette-har-vi-gjort

## Hva er et konsulentselskap?

Et konsulentselskap leier ut personer med faglig ekspertise til bedrifter som trenger hjelp på et området i en kortere periode. Konsulentselskaper tilbyr konsulenttjenester innenfor de fleste yrkesgrupper. Det finnes en rekke fagspesifikke konsulentyrker, deriblant IT-konsulent, økonomikonsulent og markedsføringskonsulent for å nevne noen. Som del av et konsulentselskap vil du få et felleskap og et apparat som finner de rette prosjektene for deg og som tar vare på deg. Som vi skrev så er du på mange måter gjest i en annens hus som konsulent, men konsulentselskapet du jobber i er det som for deg blir hjemmet.

## Oppsummering:

Kort oppsummert er en IT-konsulent en person som har faglig ekspertise innen IT og tilbyr sine tjenester til bedrifter. En konsulent fungerer som en rådgiver og problemfikser, og leies ut i korte eller lengre perioder, og får derfor en variasjon av ulike prosjekter, arbeidsoppgaver og kulturer. Og kanskje viktigst av alt - bratte læringskurver!

Trenger du IT hjelp til din bedrift?
I Capra jobber vi med både hjertet og hjernen, og hjelper bedrifter å bli bedre ved å gjøre ting smartere og mer effektivt. Trenger du flere gode hoder på teamet ditt? Vi gir deg [IT-konsulenter med spisskompetanse](https://www.capraconsulting.no/om-oss)!