---
title: 'Liflig kan løse et stort softwareproblem i IT-bransjen'
intro: 'Når vanlige softwaretjenester og løsninger ikke holder mål lenger er det på tide å ta affære. Liflig kan være løsningen på et utbredt problem i IT-bransjen.'
description: 'Når vanlige softwaretjenester ikke holder mål lenger er det på tide å ta affære. Liflig kan være løsningen på et utbredt problem i IT-bransjen. Les mer >>'
pubDate: '2020.03.13'
author: Rolf Rønning
heroImage: '/src/assets/images/liflig-kan-lose-et-stort-softwareproblem-i-it-bransjen/hero.webp'
tags: ['Liflig']
---

I en tid hvor tekniske løsninger er i fritt fall og kompetansebristen er reell, mener vi (helt objektivt, naturligvis) at vi har utviklet et løsning som takler mange av utfordringene bransjen står overfor. En slags nepotisme kanskje, men heller ikke uberettiget av den grunn. Liflig er nemlig en tjeneste som gir deg den skreddersydde softwareløsningen du alltid har ønsket deg. I tillegg er den også alltid oppdatert og relevant. Det eneste du som kunde trenger å gjøre er å bestemme deg for hva du vil ha, så tar vi i Capra oss av resten.

## Flere softwareløsninger er i fritt forfall

Vi i IT-konsulentbransjen må slutte å lyve for oss selv og våre kunder. De tekniske løsningene vi lenge har elsket og stolt på har fortapt seg over årene. Så hva gjør man når forelskelsen avtar? Vel, i IT-bransjen bør man noen ganger kaste inn håndkleet og begynne å tenke mer løsningsorientert.

I dag bygges mange softwaretjenester på en måte som gjør at utvikling blir mer og mer krevende over tid. Dette resulterer i at man må få hjelp av utviklere til å oppdatere og vedlikeholde løsningene, noe som kan koste dyrt. I teorien har du kjøpt en ferdig løsning, men i realiteten har den en utløpsdato.“På lik linje som at du ikke ville kjøpt et muggent brød billig, i håp om at det skulle bli ferskt igjen, mener vi det er dumt å skulle bruke X antall tusen på en løsning som allerede er utdatert og til slutt vil være nærmest ubrukelig. Og det er her Liflig kommer inn”.

## Liflig er Google Docs der andre softwareløsninger er Word

Når andre softwareløsninger forfaller og blir dyrere å holde i, vil Liflig fungere motsatt. Her får du nemlig en løsning hvor Capra tar ansvaret for at alt det tekniske til enhver tid er oppdatert og alltid møter en høy standard.  Det betyr rett og slett at du ikke trenger å bekymre deg for digitale tjenesteplattformer som ligner noe man har laget i Paint, eller irriterende programvarer som ikke funker som de skal.

Liflig kan på mange måter sammenlignes med Google Docs. Her blir dokumenter, lister, skjemaer og alt annet en måtte trenge, lagret og oppdatert i sanntid. Alle som har behov for det får også tilgang og kan gjøre endringer. Andre softwareløsninger kan i denne sammenhengen bli sett på som Word. Et program som lar deg skrive det du ønsker, men som kun ligger tilgjengelig for de som arbeider i dokumentet, og som kun kan oppdateres stykkevis.

## Spar penger og tid med Liflig

Vi synes ikke egentlig det finnes noen grunn for å la være å bytte til Liflig dersom man trenger skreddersydde softwareløsninger. Men igjen – det kan være nepotismen som snakker. Ser vi bort fra det faktum at dette er en skikkelig kul løsning, vil Liflig også kunne møte mer kjedelige og fornuftige krav, som tidsbesparing og økonomisk lønnsomhet. Liflig gir deg nemlig en forutsigbar forretningsmodell med faste månedlige kostnader, slik at du unngår ubehagelige overraskelser og plutselig må pantsette hele bedriften. Kontraktene våre er også enkle å forstå, og vi tilpasser de naturligvis etter deres behov.

![Pengeplante](/src/assets/images/liflig-kan-lose-et-stort-softwareproblem-i-it-bransjen/pengeplante.webp)

Siden du får et flott team på laget og programvaren din oppdateres i sanntid vil du også bli spart for mye tid og hodebry. Du slipper å oppdage feil eller problemer, for det er vi alltid på jakt etter. Liflig betyr faktisk herlig – og det er denne løsningen! Rett og slett helt herlig.

Lurer du på mer angående Liflig eller softwareløsninger som kan hjelpe deg?

[Ta kontakt med oss](https://www.liflig.no/kontakt-oss) for en trivelig prat!