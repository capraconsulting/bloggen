---
title: 'Derfor er AWS markedets ledende skyplattform'
intro: 'Det er ikke mange som liker å innrømme det, men størrelse skaper fordeler for deg som kunde. Nettopp det har Amazon Web Services bevist.'
description: 'Den sterke veksten til Amazon Web Services har ført til at de er markedets ledende skyplattform. Lær mer om hvorfor, og ta bevisste valg for bedriften din!'
pubDate: '2020.04.19'
author: Hein Kristiansen
heroImage: '/src/assets/images/det-er-en-god-grunn-til-at-aws-er-markedets-ledende-skyplattform.webp'
tags: ['Sky', 'Meninger']
---

Skyplattformer er i vinden som aldri før, og i dag finnes det flere konkurrenter å titte på. Du trenger derimot ikke lete lenge før du oppdager at Amazon Web Services har en betydelig ledelse. Vi kunne snakket i timevis om hvorfor vi digger AWS, men det er nok kun vi som synes slikt snakk er spennende. Det du kanskje er mer interessert i er *hva* som gjør AWS så mye bedre. Vel, plattformen har et svært viktig aspekt som taler for seg. Størrelse.

## AWS sky vokser fortere enn konkurrentene

Det er kanskje litt vagt å si at AWS er størst når det kommer til skyplattformer. Så la oss gjøre det hele litt mindre uklart. AWS er langt større enn sine konkurrenter når det kommer til reell vekst. Det gjør at de rett og slett har mer penger tilgjengelig.

Nå skal vi ikke kimse av hvor langt du kan komme med stå-på-vilje, kunnskap og ferdigheter – noe penger ikke kan kjøpe direkte. Likevel er det viktig å være realistisk.

Solid økonomi bidrar ofte til større investeringer i infrastruktur og underliggende teknologi, når man vet å forvalte midlene sine riktig. Det gjør Amazon Web Services. Den sterke veksten til AWS har ført til at de i dag er den skyplattformen med mest funksjonalitet og høyest sikkerhet.

Siden Amazon har ansvaret for sikkerheten til kundenes underliggende infrastruktur sørger de for å sjekke plattformen kontinuerlig for å oppdage mistenksom aktivitet. AWS tilbyr også markedets beste verktøy og tjenester for at du skal kunne sikre dine data i henhold til gjeldende forskrifter. Det er noe vi i Capra kan hjelpe deg å dra full nytte av.

## Langsiktige investeringer har gitt påviste verdier

Når det kommer til de investeringene AWS har gjort innen teknologi, funksjonalitet og infrastruktur, kan vi se resultatet over hele linja. Kvaliteten er uten tvil bedre enn hos de andre skyleverandørene, og den leveres på en mer konsistent måte. Mange av godsakene i AWS er ikke synlig for de fleste, men påvirker utvilsomt leveringskapasiteten hos deg som kunde. AWS har i tillegg investert mye i kompetanse og ferdigheter i godt over et tiår, noe som er krevende å opparbeide seg.

## Capra jobber tett med AWS som skyplattform

Tro det eller ei, men Amazon Web Services har vært en greie helt siden 2006. I dag er dette den største, mest velprøvde og brukte skytjenesten på markedet. Det synes vi i Capra er temmelig kult. Derfor er vi også stolte av å få være et av de få virkelig store kompetansemiljøene på AWS i Norge.

Som [APN Advanced Tier Consulting Partner](https://aws.amazon.com/partners/find/partnerdetails/?n=Capra%20Consulting%20AS&id=0010L00001oc2DGQAY) med over 25 sertifiserte utviklere kan vi være med på å gjøre overgangen til skyen til en smertefri reise. Vi samarbeider tett med AWS for å gjøre ny teknologi, og ikke minst skyen selv, mer tilgjengelig for våre kunder. I vår tjeneste for skreddersøm, [Liflig](https://www.liflig.no/), benytter vi selvsagt AWS for å sikre at vi kan møte selv de mest kompliserte behov. Lyst til å vite mer om hvordan vi jobber med AWS?

[Ta kontakt med oss](https://www.capraconsulting.no/kontakt-oss) da vel, så lover vi å svare på alle dine spørsmål!

